<!DOCTYPE html>
<html lang="ua">
<head>
    <meta charset="UTF-8">
    <title>Андрій Шевченко</title>
</head>
<body>
<h2>Шевченко Андрій Миколайович</h2>
<img src="images/Andriy_Shevchenko_2017.jpg" alt="Андрій Шевченко">
<p>
    Андрі́й Микола́йович Шевче́нко (нар. 29 вересня 1976, с. Двірківщина, Яготинський район, Київська область, Україна)
    —
    український футболіст, виступав за київське «Динамо», «Мілан» та лондонський «Челсі». Заслужений майстер спорту
    України з 2003 року. Нагороджений найвищою державною відзнакою — «Герой України». У 2003 році став першим українцем,
    який виграв Лігу чемпіонів. Володар «Золотого м'яча» 2004 — призу, який вручають найкращому футболісту світу (на той
    час - кращому футболісту Європи). Один з найрезультативніших бомбардирів єврокубкових турнірів за всі сезони[2].
    Найкращий бомбардир національної збірної України в історії. Тричі ставав найкращим бомбардиром Ліги чемпіонів, двічі
    — чемпіонату Італії. Другий бомбардир за всю історію «Мілана». Наразі — головний тренер збірної України.
</p>

<p>
    16 лютого 2016 року увійшов до очолюваного Михайлом Фоменком тренерського штабу національної збірної України. Першим
    матчем Шевченка-тренера стала товариська гра збірної України проти збірної Кіпру, в якій українці перемогли. Був у
    тренерському штабі й під час Євро-2016. Після турніру, став головним тренером збірної України. До його тренерського
    штабу потрапило декілька іноземних фахівців, зокрема італійці Андреа Мальдера та Мауро Тасотті. Радником
    тренерського штабу з питань паблісіті став відомий український телеведучий, журналіст, а також шкільний товариш
    Шевченка Микола Васильков.

    У липні 2016 Шевченко заявив, що відмовиться від товариського матчу зі збірною Грузії перед відбором на чемпіонат
    світу 2018[26]. Зрештою у групі Україна посіла третє місце, пропустивши вперед команди Ісландії та Хорватії.

    Попри невдачу у відборі до ЧС-2018 року контракт Андрія зі збірною України подовжили. До тренерського складу команди
    долучився відомий в минулому воротар київського «Динамо» Олександр Шовковський. Команда почала демонструвати
    результативну гру. Україна за тур до завершення перемогла у своїй групі новоствореного турніру Ліга Націй та вийшла
    до елітного дивізіону.

    Дуже вдало стартувала національна збірна й у відборі до чемпіонату Європи 2020 року, розпочавши боротьбу з нічиєї у
    виїзній грі проти чинних континентальних чемпіонів португальців та здобувши перемоги у наступних чотирьох іграх.
</p>
</body>
</html>